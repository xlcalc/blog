<x-vars video-size=hide lang=pl startmedia=czerwony-kapturek-a1.mp3><x-audio><h3 class=center>Czerwony Kapturek</h3>

[<img src="https://cdn.pixabay.com/photo/2016/10/12/18/32/fairytale-1735406_1280.jpg" width=30% class=float-left style="margin: 20px 20px">](https://pixabay.com/illustrations/fairytale-fairy-tale-enchanted-1735406/ Otwórz obraz na pixabay.com)
0:0 Dawno, dawno temu żyła sobie dziewczynka, którą wszyscy nazywali Czerwonym Kapturkiem, bo często nosiła czerwony kaptur. Mieszkała z mamą i tatą. Była bardzo miła, więc wszyscy ją lubili.

Pewnego dnia mama powiedziała:

– Kochanie, babcia jest chora. Zanieś jej ten koszyk z ciastem i sokiem. Ale idź prosto leśną ścieżką i nie rozmawiaj z nieznajomymi, dobrze?

– Dobrze, mamo – odpowiedziała dziewczynka, wzięła koszyk i poszła do babci.

Szła sobie spokojnie przez las. Nagle zobaczyła czerwone soczyste jagody i bardzo zapragnęła je zjeść. Zerwała jedną, potem drugą, trzecią… i zapomniała o ścieżce.

Weszła głębiej w las.

I wtedy… pojawił się wilk!

– Dokąd idziesz, dziewczynko? – zapytał, starając się mówić miłym głosem.

– Idę do babci – odpowiedział Czerwony Kapturek. – Babcia jest chora. Zanoszę jej ciasto i sok.

– Ooo, to bardzo miłe – powiedział wilk i uśmiechnął się. – A gdzie mieszka babcia?

– W małym domku, za dużym dębem, na końcu ścieżki.

– No proszę, no proszę… – powiedział wilk, patrząc w stronę lasu. – Samotna, chora babcia… Jaka szkoda.

Dziewczynka spojrzała na niego z lekkim niepokojem.

– Mama mówiła, żeby nie rozmawiać z nieznajomymi – dodała.

– Oczywiście, mama ma rację! – uśmiechnął się wilk. – Ja tylko… lubię pomagać. Może też odwiedzę twoją babcię. Życzę jej dużo zdrowia!

I zanim Czerwony Kapturek zdążył coś powiedzieć, wilk zniknął w krzakach. Biegł szybko, na skróty, bo dobrze znał las. Chciał dotrzeć do domu babci pierwszy.


